<!DOCTYPE html>
<html lang="it">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Giuseppe Grosso | Evola e la monarchia</title>
    <link rel="icon" href="../favicon.png">
    <!-- Meta Tags SEO -->
    <meta name="description"
        content="Esplora la tragica storia di Luigi XVII, il giovane re di Francia, attraverso un'analisi dettagliata e riflessiva di Giuseppe Grosso.">
    <meta name="keywords"
        content="Luigi XVII, re di Francia, monarchia, rivoluzione francese, storia, Giuseppe Grosso, Maria Antonietta, Luigi XVI, Terrore, storia francese">
    <meta name="author" content="Giuseppe Grosso">
    <meta name="robots" content="index, follow">

    <!-- Open Graph / Facebook -->
    <meta property="og:type" content="article">
    <meta property="og:title" content="Il martirio di Luigi XVII, re di Francia - Giuseppe Grosso">
    <meta property="og:description"
        content="Esplora la tragica storia di Luigi XVII, il giovane re di Francia, attraverso un'analisi dettagliata e riflessiva di Giuseppe Grosso.">
    <meta property="og:image"
        content="https://res.cloudinary.com/deopwrybd/image/upload/v1722527508/735px-Simon_Louis_XVII_nycbzi.jpg">
    <meta property="og:image:alt" content="Luigi XVII e il suo tutore, il ciabattino Antoine Simon">
    <meta property="og:url" content="https://www.giuseppegrosso.net/politica/il-martirio-di-luigi-xvii.html">
    <meta property="og:site_name" content="Giuseppe Grosso">

    <!-- Twitter -->
    <meta name="twitter:card" content="summary_large_image">
    <meta name="twitter:title" content="Il martirio di Luigi XVII, re di Francia - Giuseppe Grosso">
    <meta name="twitter:description"
        content="Esplora la tragica storia di Luigi XVII, il giovane re di Francia, attraverso un'analisi dettagliata e riflessiva di Giuseppe Grosso.">
    <meta name="twitter:image"
        content="https://res.cloudinary.com/deopwrybd/image/upload/v1722527508/735px-Simon_Louis_XVII_nycbzi.jpg">
    <meta name="twitter:image:alt" content="Luigi XVII e il suo tutore, il ciabattino Antoine Simon">
    <meta name="twitter:site" content="@giuseppegrosso">
    <meta name="twitter:creator" content="@giuseppegrosso">


    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet"
        integrity="sha384-QWTKZyjpPEjISv5WaRU9OFeRpok6YctnYmDr5pNlyT2bRjXh0JMhjY6hW+ALEwIH" crossorigin="anonymous">
    <link rel="stylesheet" href="../post.css">
    <link rel="stylesheet" href="https://cdn.jsdelivr.net/npm/bootstrap-icons@1.11.3/font/bootstrap-icons.min.css">
</head>

<body>
    <header>
        <nav class="navbar navbar-expand-lg bg-nav">
            <div class="container-fluid">
                <button class="navbar-toggler" type="button" data-bs-toggle="collapse"
                    data-bs-target="#navbarNavAltMarkup" aria-controls="navbarNavAltMarkup" aria-expanded="false"
                    aria-label="Toggle navigation">
                    <span class="navbar-toggler-icon"></span>
                </button>
                <div class="collapse navbar-collapse" id="navbarNavAltMarkup">
                    <div class="navbar-nav w-100 d-flex justify-content-center gap-4">
                        <a class="nav-link text-white" aria-current="page" href="../index.html">HOME</a>
                        <a class="nav-link text-white" href="../filosofia.html">FILOSOFIA</a>
                        <a class="nav-link text-white" href="../politica.html">POLITICA</a>
                        <a class="nav-link text-white" href="../riflessioni.html">RIFLESSIONI</a>
                    </div>
                </div>
            </div>
        </nav>
    </header>

    <main>
        <article class="container">
            <div>
                <h1 class="text-center mt-5 mb-3">Il martirio di Luigi XVII</h1>
                <h3 class="text-center mb-5 author">Giuseppe Grosso</h3>
            </div>

            <div class="row">
                <div class="col-md-8">
                    <p class="line-post">Perché scrivere su un argomento tristissimo qual è quello degli orribili
                        maltrattamenti subiti dal piccolo Re di Francia Luigi XVII, rimasto in vita dopo che il Re Luigi
                        XVI e
                        la Regina Maria Antonietta erano stati barbaramente ghigliottinati? Il piccolo Re è un simbolo
                        delle
                        vittime dell'odio rivoluzionario spinto al parossismo ed è un simbolo dell'infanzia maltrattata.
                        La sua
                        vicenda ispira forte compassione, indignazione e orrore. Nato il 27 marzo 1785, Luigi Carlo di
                        Francia,
                        terzogenito del Re, dopo la sorella Maria Teresa Carlotta (Madame Royale) e il fratello Luigi,
                        vive già
                        nel 1789 i primi momenti di terrore. Al mattino del 6 ottobre le teste di due guardie del corpo,
                        Varicourt e Deshuettes, cui il piccolo principe è affezionato, sono sulle picche, e intorno
                        donne
                        volgari urlano insulti contro la Regina Maria Antonietta. Meno di tre anni dopo, a metà agosto
                        del 1792,
                        la famiglia reale viene trasferita al “Tempio”, palazzo dei Cavalieri Templari, in una piccola
                        torre.
                        Gli insulti, le oscenità nei confronti dei Sovrani sono quotidiani, e il 21 gennaio 1793 il Re
                        Luigi XVI
                        viene ucciso dopo un grottesco “processo” in cui il verdetto di condanna è presente dall'inizio.

                        <br><br>

                        Il piccolo Luigi Carlo, acclamato Re dai vandeani, vive già in cattiva
                        salute, con convulsioni e un'infezione intestinale. All'inizio di luglio il bambino viene
                        violentemente
                        separato dalla madre e affidato alle “cure” di tale Antoine Simon, ciabattino e oste fallito.
                        Simon è
                        seguace di soggetti senza scrupoli come Hébert e Chaumette, i rivoluzionari più estremisti che
                        vogliono
                        “disfarsi” del piccolo Re e, prima ancora, fargli perdere la dignità del rango. Urla, battiture,
                        umiliazioni sono alternate alla “pedagogia” basata su canzoni oscene, imprecazioni e bestemmie.
                        Secondo
                        la testimonianza di Madame Royale, il piccolo Luigi XVII reprime le lacrime per non esporsi a
                        ulteriori
                        maltrattamenti, ed è costretto a bere molto vino e all'ubriachezza, compromettendo più
                        gravemente la
                        salute già debilitata. Il 3 ottobre del 1793, in pieno regime di Terrore, la Convenzione ordina
                        il
                        “giudizio” a carico della Regina Maria Antonietta. Al piccolo Re sono state fatte sottoscrivere,
                        sotto
                        l'effetto di ubriachezze e angherie, irriferibili calunnie e accuse persino di incesto nei
                        confronti
                        della Regina madre. Ad accuse così infamanti la Regina non risponde e precisa: “Se a questo non
                        rispondo
                        è perché la natura stessa si ribella davanti a una simile accusa, diretta a una madre. Mi
                        appello a
                        tutte le madri presenti!” Con grande dignità e coraggio Maria Antonietta affronta la
                        ghigliottina il 16
                        ottobre 1793. Il piccolo Re di otto anni è tenuto isolato e chiuso a chiave e catenacci.
                    </p>
                </div>

                <div class="col-md-4">
                    <img src="https://res.cloudinary.com/deopwrybd/image/upload/v1722527508/735px-Simon_Louis_XVII_nycbzi.jpg"
                        alt="Luigi XVII e il suo tutore" class="foto-spengler img-fluid">
                </div>
            </div>

            <div class="row">
                <div class="col-md-8">
                    <p class="line-post">
                        Testimonia Madame Royale: “Mio fratello giaceva in un letto che non veniva
                        rifatto da sei mesi e che non aveva la forza di mettere in ordine: cimici e pulci lo
                        coprivano, i suoi
                        indumenti e la sua persona ne rigurgitavano. I suoi escrementi rimanevano nella cella:
                        egli non poteva
                        gettarli, né mai altra persona glieli gettò via; la finestra non veniva mai aperta e,
                        all'interno, non
                        si poteva resistere, a causa di quell'odore ripugnante.” Il cuoco Gagnié testimonierà
                        durante la
                        Restaurazione: “Già nel salire le scale che conducevano alla sua cella io avvertii un
                        fetore ammorbante
                        (…) Affermo che, entrando nella stanza, vidi il giovane Principe, riverso, in posizione
                        curva, le calze
                        arrotolate, con un ginocchio e un braccio tumefatti, nell'impossibilità di alzarsi, il
                        collo roso dalla
                        scabbia. Gli chiesi per quale ragione non avesse toccato cibo per tre giorni, ed egli mi
                        rispose: “Che
                        vuoi amico mio, desidero morire!”. Intanto la rivoluzione divora i propri figli: colpiti
                        dalle accuse di
                        Robespierre vengono giustiziati prima gli estremisti Hébert e Chaumette, poi gli
                        “Indulgenti” Danton e
                        Desmoulins. In seguito saranno eliminati Robespierre e Antoine Simon, in un folle
                        ingranaggio di odio e
                        distruzione innescato dai rivoluzionari. Il piccolo Luigi XVII non riesce più a stare in
                        piedi, e solo
                        il suo stato di estrema prostrazione induce i carcerieri a far cambiare il letto e a far
                        tagliare i
                        capelli al prigioniero. La tubercolosi e il rachitismo, conseguenze delle terribili
                        condizioni di vita
                        dei due ultimi anni, hanno minato gravemente la salute del piccolo Re.

                        <br><br>

                        Solo se sorretto dal nuovo guardiano Laurent, il piccolo prigioniero può
                        giungere al terrazzo della Torre, raccogliere qualche fiore e spargere i fiori sulla
                        soglia dove viveva
                        la madre, ignorando la sorte crudele subita dalla Regina. Altro testimone delle tristi
                        vicende è Gomin,
                        che fa mitigare le condizioni di prigionia prolungando un poco la durata
                        dell'illuminazione dopo cena. A
                        Gomin che si rivolge al piccolo dicendogli: “Spero che ora voi non soffriate” il piccolo
                        Re risponde:
                        “Oh sì! Soffro ancora, ma molto meno: questa musica è così bella!” “Da dove sentite
                        questa musica?” ”Da
                        lassù!” “Ed è da molto che la sentite?” “Dacché vi siete inginocchiato vicino a me.
                        Come? Non l'avete
                        sentita? Ascoltate! Ascoltatela!” E con la mano il bambino indica il piano di sopra.
                        Gomin finge di
                        ascoltare. “Sentite! In mezzo alle altre voci ho riconosciuto quella di mia madre.”
                        Sorride. Nella
                        camera entra Lasne, e Gomin esce per spedire una richiesta di urgente soccorso. Il
                        piccolo Re stringe la
                        mano di Lasne: “Ti devo dire una cosa...” e reclina il capo. Sono le due del pomeriggio
                        dell'otto giugno
                        del 1795, e il piccolo Re ha dieci anni, due mesi e dodici giorni. “Attendite et videte,
                        si est dolor
                        sicut dolor meus” (“Fermatevi e considerate, se vi è un dolore simile al mio”) sono le
                        parole scolpite
                        sulla lapide nel cimitero di Santa Margherita a Parigi. Luigi XVII è stato fatto
                        evadere, con l'aiuto di
                        agenti segreti monarchici, ed è stato sostituito nella prigionia al “Tempio”?
                        L'interrogativo ha fatto
                        scrivere oltre tremila pubblicazioni e sono stati enumerati ben quarantatré falsi
                        Delfini di Francia.
                        Non ci azzardiamo ad entrare nel merito di uno degli enigmi storici più controversi.
                        L'otto giugno 2004
                        il cuore di Luigi XVII è stato deposto accanto alla tomba del Re Luigi XVI e della
                        Regina Maria
                        Antonietta nella basilica di Saint-Denis a Parigi.

                        <br><br>

                        Ma i sostenitori della “survivance” e gli storici come Alain Decaux e Jean
                        Tulard non escludono che il cuore a Saint-Denis possa essere quello del “primo” Delfino
                        Luigi-Giuseppe,
                        deceduto nel 1789. I due cuori differiscono però per il metodo di conservazione.
                        Condividiamo la tesi di
                        Claude Mouton-Raimbault, secondo cui il dubbio continuerà a sussistere fin quando non
                        sarà realizzato
                        l'esame DNA del cranio inumato in una fossa comune al cimitero di Santa Margherita. Le
                        correnti
                        monarchiche in Francia sono divise tra legittimisti, “survivantistes”, orleanisti...e
                        bonapartisti. Un
                        quinto indirizzo si aggiunge, quello “provvidenzialista”: sarà Dio a indicare se, quando
                        e come ci sarà
                        una restaurazione monarchica in Francia. “Au-delà du doute, l'espérance...”
                    </p>
                </div>
                <div class="col-md-4">
                    <h3 class="text-center my-3">Leggi anche questi post</h3>
                    <hr>
                    <div class="card mb-5">
                        <img class="card-img-top img-article"
                            src="https://res.cloudinary.com/deopwrybd/image/upload/v1722135153/spengler_qsiyxc.jpg"
                            alt="Card image cap">
                        <div class="card-body bg-card-article">
                            <h5 class="card-title text-center">Il declino della civiltà</h5>
                            <p class="card-text">Che cosa resta, oggi, del pensiero di Oswald Spengler? Nato
                                nel
                                1880,
                                Spengler è stato l'autore dell'opera monumentale “Il tramonto
                                dell'Occidente”, 1918,
                                e
                                degli scritti su “Prussianesimo e socialismo”, “L'uomo e la tecnica”, “Anni
                                decisivi”.
                            </p>
                            <div class="d-flex justify-content-center gap-3">
                                <a href="https://www.giuseppegrosso.net/filosofia/il-declino-della-civilta.html"
                                    class="btn btn-outline-dark write btn-sm my-2">
                                    <i class="bi bi-book me-2"></i>Leggi tutto
                                </a>
                            </div>
                        </div>
                    </div>
                </div>
            </div>

            <a href="mailto:info@giuseppegrosso.net" class="btn btn-sm btn-outline-dark write my-2"><i
                class="bi bi-envelope-at me-2"></i>Scrivimi</a>
        </article>
    </main>

    <div class="container">
        <footer class="py-3 my-4">
            <ul class="nav justify-content-center border-bottom pb-3 mb-3">
                <li class="nav-item"><a href="../index.html" class="nav-link px-2 text-body-secondary">HOME</a></li>
                <li class="nav-item"><a href="#" class="nav-link px-2 text-body-secondary">FILOSOFIA</a></li>
                <li class="nav-item"><a href="#" class="nav-link px-2 text-body-secondary">POLITICA</a></li>
                <li class="nav-item"><a href="#" class="nav-link px-2 text-body-secondary">RIFLESSIONI</a></li>
            </ul>
            <p class="text-center text-body-secondary">&copy; 2024 Giuseppe Grosso</p>
        </footer>
    </div>

    <script src="https://cdn.jsdelivr.net/npm/bootstrap@5.3.3/dist/js/bootstrap.bundle.min.js" integrity="sha384-YvpcrYf0tY3lHB60NNkmXc5s9fDVZLESaAA55NDzOxhy9GkcIdslK1eN7N6jIeHz" crossorigin="anonymous"></script>
</body>

</html>